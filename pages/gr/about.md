---
link: about/
title: Ποιοί Είμαστε
image: /assets/images/steat-construction2.jpeg
galleryImages:
  - /assets/images/steat-construction2.jpeg
  - /assets/images/steat-construction.jpeg
---
Ο Σύνδεσμος Τεχνικών Εταιριών Ανωτέρων Τάξεων ιδρύθηκε το 2003 και μέλη του αποτελούν : α) οι 36 μεγαλύτερες τεχνικές επιχειρήσεις της Ελλάδας, κάτοχοι πτυχίων 7ης και 6ης τάξης, των οποίων η κατάταξη έγινε από το ΥΠΕΧΩΔΕ με κριτήρια οικονομικά, οργανωτικά και τεχνικής εμπειρίας και β) 7  Εταιρίες Παραχώρησης που διαχειρίζονται Οδικές Υποδομές με διόδια σύμφωνα με το Τροποποιημένο Καταστατικό του ΣΤΕΑΤ της 23/9/2021. 

Οι εταιρίες – μέλη του ΣΤΕΑΤ καλούνται να εκτελέσουν τα μεγάλα έργα της χώρας και να αποτελέσουν τον κύριο άξονα διείσδυσης στις αγορές του εξωτερικού και ειδικότερα στις χώρες των Βαλκανίων, της ανατολικής Ευρώπης και της Μέσης Ανατολής. 

Στόχοι του ΣΤΕΑΤ είναι :

* Η ενημέρωση για τον εξαιρετικά σημαντικό ρόλο που προσφέρει ο κατασκευαστικός κλάδος στην ανάπτυξη της χώρας και της κοινωνίας, με επακόλουθο τη βελτίωση της ποιότητας ζωής. 
* Ο απεγκλωβισμός από γραφειοκρατικές διαδικασίες για την ταχύτερη ανάθεση των μεγάλων έργων, με κεφάλαια τόσο από την Ευρωπαϊκή Ένωση, όσο και από άλλες πηγές, έτσι ώστε τα δημόσια έργα να αποτελέσουν πράγματι μοχλό ουσιαστικής ανάπτυξης της εθνικής οικονομίας.​
* Η προώθηση των δυνατοτήτων ανάληψης από τα μέλη έργων στο εξωτερικό, με ταυτόχρονη συμπαράσταση του ελληνικού κράτους, ώστε να αποφευχθούν λάθη του παρελθόντος.
* ​Η εξασφάλιση ίσης μεταχείρισης από το ελληνικό κράτος των ελληνικών και των ξένων εταιριών και η ανάδειξη των δυνατοτήτων του ελληνικού κατασκευαστικού δυναμικού για έργα υψηλής ποιότητας με οικονομικότερους όρους.
* ​Η υποστήριξη των γενικών συμφερόντων των μελών του και οι ενέργειες του ως εκπρόσωπος τους έναντι των ελληνικών και των ξένων δημοσίων αρχών, καθώς και των εθνικών και διεθνών οργανισμών.

- - -

[ΚΑΤΑΣΤΑΤΙΚΟ ΣΤΕΑΤ 28.3.2003](</assets/files/ΚΑΤΑΣΤΑΤΙΚΟ ΣΤΕΑΤ 28.3.2003.tif>)

[ΤΡΟΠΟΠΟΙΗΜΕΝΟ ΚΑΤΑΣΤΑΤΙΚΟ ΣΤΕΑΤ 7.3.2018](</assets/files/ΤΡΟΠΟΠΟΙΗΜΕΝΟ ΚΑΤΑΣΤΑΤΙΚΟ ΣΤΕΑΤ 7.3.2018.pdf>)

[ΝΕΟ ΤΡΟΠΟΠΟΙΗΜΕΝΟ ΚΑΤΑΣΤΑΤΙΚΟ ΣΤΕΑΤ 13.9.2021](</assets/files/Νέο Τροποποιημένο Καταστατικό ΣΤΕΑΤ 13.9.2021.pdf>)


